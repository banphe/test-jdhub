---
applyTo: "**"
---

# Domena biznesowa: Thairapy

## Salon

Thairapy to salon masażu tajskiego w Lublinie, zlokalizowany w dzielnicy mieszkalnej na obrzeżach miasta. Działa od lipca 2025 roku.

Salon jest czynny codziennie od 10:00 do 23:00, włącznie z weekendami. Zamknięty jest tylko w duże święta takie jak Boże Narodzenie i Wielkanoc.

Lokal dysponuje dwoma gabinetami. Duży gabinet wyposażony jest w dwa łóżka i przeznaczony głównie do masażu dla dwojga. Mały gabinet ma jedno łóżko i służy do masaży indywidualnych.

## Klienci

Klientami są głównie lokalni mieszkańcy Lublina. Znaczącą część stanowią również osoby z województwa lubelskiego odwiedzające rodzinę, znajomych lub przebywające w mieście służbowo. Zdarzają się też klienci z innych miast Polski.

Duża część klientów korzysta z masażu ze względów zdrowotnych - problemy z kręgosłupem, kontuzje i podobne dolegliwości.

Przynajmniej 20% klientów to osoby powracające na kolejne wizyty.

## Zespół

W salonie pracują dwie masażystki narodowości tajskiej. Optymalnie mogłyby pracować trzy - pozwoliłoby to na jednoczesną obsługę masażu dla dwojga i masażu indywidualnego.

Pozyskanie masażystek z Tajlandii jest kluczowym wyzwaniem biznesu. To proces trudny, czasochłonny i bardzo kosztowny. Gdy masażystki są już na miejscu, codzienna operacja przebiega sprawnie.

Masażystki mieszkają w służbowych mieszkaniach w pobliżu salonu. Nie przebywają w lokalu na stałe - przychodzą na wezwanie gdy pojawia się rezerwacja. Mogą mieć wolne dni lub godziny, które są blokowane w systemie rezerwacji.

Salonem zarządza jedna osoba pełniąca rolę administratora. Odpowiada za obsługę klienta, budowanie relacji z klientami, komunikację z masażystkami oraz zaopatrzenie placówki.

## Usługi i cennik

Cennik obejmuje 10 usług, każda dostępna w wariantach 60, 90 lub 120 minut. Wyjątkiem są masaż stemplami ziołowymi i masaż gorącymi kamieniami - wymagają przygotowań, dlatego dostępne są tylko od 90 minut.

Najpopularniejsze usługi to masaż olejkowy i autorski Thairapy w cenie 200/260/300 zł oraz masaż tajski tradycyjny w cenie 180/240/280 zł.

Masaż dla dwojga kosztuje 360/480/560 zł i stanowi około 30% wszystkich rezerwacji. Wymaga dwóch masażystek pracujących jednocześnie i odbywa się wyłącznie w Dużym gabinecie. Każda osoba z pary może wybrać dowolny rodzaj masażu niezależnie od drugiej.

Jedynym dodatkiem w ofercie jest masaż stóp za 80 zł (30 minut), który sprzedaje się sporadycznie.

Ceny plasują się w niższym przedziale względem konkurencji w Lublinie, choć rynek pozwalałby na wyższe stawki.

## Rezerwacje

Jedynym kanałem pozyskiwania klientów jest system Booksy - popularny i tani system rezerwacji w Polsce. Dzięki temu biznes nie wymaga wydatków na marketing.

Ponad 90% rezerwacji pochodzi bezpośrednio z Booksy. Pozostałe to rezerwacje wpisywane ręcznie przez administratora dla klientów kontaktujących się telefonicznie lub przychodzących bez wcześniejszej rezerwacji.

Klient może zarezerwować wizytę najpóźniej 30 minut przed planowanym terminem. Między kolejnymi rezerwacjami wymagana jest minimum 15-minutowa przerwa.

Salon nie wymaga przedpłaty przy rezerwacji. Zwiększa to liczbę rezerwacji, ale generuje około 3% przypadków niestawienia się klienta.

## Płatności

Klient płaci zawsze po zabiegu. Akceptowane formy płatności to gotówka, karta i BLIK.

## Vouchery

Vouchery sprzedawane są na recepcji i są bardzo popularną formą sprzedaży. Kupowane są głównie jako prezenty - szczególnie przy okazjach takich jak mikołajki, walentynki czy święta Bożego Narodzenia. Firmy często kupują vouchery dla swoich pracowników. W okresach okazji sprzedaż voucherów osiąga bardzo wysokie wartości.

Vouchery mogą opiewać na konkretną usługę lub na dowolną kwotę. Są imienne i ważne przez 3 miesiące od zakupu. Voucher nie określa daty wizyty - klient kontaktuje się z salonem aby umówić termin. Płatność następuje przy zakupie vouchera.

System Booksy oferuje również własne karty podarunkowe, jednak ta forma jest używana sporadycznie.

## Rynek

W Lublinie działa 4-5 innych salonów masażu tajskiego. Zapotrzebowanie na usługi jest jednak na tyle duże, że konkurencja nie stanowi problemu.

## Ekonomia

Masażystki są dostępne 13 godzin dziennie, jednak optymalne obciążenie to około 8 godzin masażu na osobę - reszta to niezbędne przerwy między rezerwacjami.

W pierwszych miesiącach działalności (lipiec 2025 - styczeń 2026) obłożenie waha się między 16% a 20%, co przekłada się na 120-160 godzin masażu miesięcznie na dwie masażystki. Głównym wyzwaniem operacyjnym jest wypełnianie grafiku.

Miesięczne przychody wynoszą 18-25 tysięcy złotych przy kosztach około 20 tysięcy. Optymalne, choć trudne do osiągnięcia przychody to 40-60 tysięcy miesięcznie na dwie masażystki.
